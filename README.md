# Call for proposals
Siete interessati a fare proposte per gli eventi per la comunità Rust italiana? Questo è il posto adatto!

## Proponi la tua idea!
Hai da raccontare una tua esperienza? Ti sei imbattuto su un problema su cui fare hacking e discutere insieme? Se hai in mente qualcosa di interessante da condividere, fai una PR!

1. Crea un markup file all'interno della cartella `_next`, con un nome nel formato `YYYYMMDD-nome-della-proposta.md`. La data può essere utile in caso ci fossero proposte da far slittare ad un futuro evento, mantenendo un certo livello di priorità rispetto alle idee arrivate in un secondo momento.
2. Descrivi in modo semplice la tua proposta, anche dividendo per punti o sezioni in base a come vorresti strutturare l'incontro. Ad esempio, se la proposta consiste in 3 esercizi riguardanti lo stesso tema, ha senso avere una piccola sezione introduttiva dove viene spiegata l'idea dietro gli esercizi e poi tre sezioni dove viene brevemente descritto ogni esercizio.
3. Crea la PR. Se vuoi aggiungi pure una descrizione all'interno della PR, in linea di massima non dovrebbe essere necessario se il testo della proposta è sufficientemente chiaro.

## E poi?
Queste proposte verrano discusse nell'ottica di organizzare degli eventi a cui la comunità italiana Rust e chi è interessato al linguaggio possano partecipare. Dal momento in cui una o più proposte verranno considerate argomento centrale per un nuovo incontro, verrà decisa una data e tali proposte verranno spostate dalla cartella `_next` ad una nuova relativa all'evento in questione.
